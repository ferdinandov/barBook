<!DOCTYPE html>
<html lang="en">
<head>
    <meta charset="UTF-8">
    <title>Whyskey</title>
    <link rel="stylesheet" href="styles/article.css">
    <link rel="stylesheet" href="styles/responsive.css">
</head>
<body>
<main class="clearfix">
    <div>
        <aside class="top">
            <ul>
                <li><a href="home.html">home</a></li>
                <li><a href="../views/whiskey.html">Whyskey</a></li>
                <li><a href="../views/scotch.html">Scotch</a></li>
                <li><a href="../views/irish.html">Irish</a></li>
                <li><a href="../views/malt.html">Malt</a></li>
                <li><a href="../views/bourbon.html">Bourbon</a></li>
                <li><a href="../views/vodka-articles.html">vodka</a></li>
                <li><a href="#">Gin</a></li>
                <li><a href="#">Rum</a></li>
                <li><a href="#">Tequila</a></li>
                <li><a href="#">Coktails</a></li>

            </ul>

        </aside>
        <article >
            <h1>Bourbon Whiskey – Бърбън и American Whiskey – Американско уиски</h1>

            <p>
                <img class="right" src="../images/bourbon3.jpg" alt="whiskey glass">
                Всеки бърбън е уиски, но не всяко уиски е бърбън. За бърбън уиски има международно прието законово определение:
                - Трябва да е дестилирано от зърно, в което има най-малко 51% царевица. Останалите съставки са малц, немалциран ечемик, ръж, пшеница. Също така царевицата не трябва да е повече от 79% от суровината. Над този процент става дума за царевично уиски. Обикновено суровината за бърбън е около 70% царевица.
                - Трябва да е отлежало в нови обгорени дъбови бъчви – използват се еднократно. Ако е отлежало минимум 2 години, покрива категорията Straight Bourbon (виж по-долу Straight Whiskey). Няма изискване какъв вид да е дъбът, но обикновено се използва бял американски дъб. Обикновено масовите бърбъни са направени основно от дестилати, отлежали не повече от 3 месеца.
                - Трябва да е дестилирано от ферментирала зърнена каша и с алкохолно съдържание не повече от 160 proof, което отговаря на 80% алкохол. Целта е да не е чист спирт с висок градус, а все пак дестилат с повече аромати и вкусови особености на суровината. Но дестилатът трябва да се пълни в бъчвите за отлежаване разреден, с не повече от 62,5% алкохол (125 proof).
                - Трябва да е произведено в САЩ. Името идва от района “Олд Бърбън” в община „Бърбън“ в щата Кентъки, кръстена така през 1785 г. на френската кралска фамилия – Бурбоните. Там се установили няколко спиртоварни, които варели уиски с преобладаващо церевична суровина, в смес с малц, ечемик и ръж. Само в Кентъки се произвежда истински бърбън, твърдят местните производители. Затова съществува заблуда, че по изискване наименованието бърбън се отнася само за уиски, произведено там. Но няма такова изискване, бърбън се произвежда в различни щати.
                Някои видове бърбън претендират за отделен вид уиски – Tennessee Whiskey, например “Джак Даниелс” (Jack Daniels) и „Джордж Дикъл“ (George Dickel). Има и трети производител от щата Тенеси – Benjamin Prichard’s, който се означава като Tennessee Whiskey. Само първите два имат някои специфики при производството – филтриране през пласт от кленов въглен след дестилация, преди отлежаването. Но всичките отговарят на изискванията за бърбън. Ценители и самите производители определят “Тенеси уиски” като отделен вид, но той не е обособен като такъв в американски закони и регулации. Само NAFTA (Североамериканският договор за свободна търговия) определя „Тенеси уиски“ като Straight Bourbon Whiskey, законно произведено в Тенеси.
                Американският бърбън за експорт може да не покрива горните стандарти, а да покрива местните изисквания на страната, в която се внася. Това е важно за страни като България, които нямат специфични изисквания за бърбън, освен за градус на високоалкохолни напитки.
                American Whiskey – Американско уиски<img src="../images/bourbon2.jpg" alt="whiskey glass">
                Понятието американско уиски включва няколко вида зърнено уиски, от които най-популярен е бърбънът. Най-често думата уиски в САЩ се изписва както в Ирландия – Whiskey, с една буква разлика от шотландското изписване Whisky. Но в директивата на Щатското бюро за алкохол, тютюн и експлозиви (нещо като митническа служба за контрол) от 1968 г. е дефинирана официално думата Whisky – с шотландския начин на изписване. Само някои видове бърбън в САЩ изпозлват шотландското изписване – Whisky – и те са изключения. Повечето са Whiskеy (виж тук още).
                Американското уиски е създадено от ирландски и шотландски емигранти, но с годините са се развили някои специфичви нормативи, които го правят различно от шотландското и ирландското. Обикновено го делят на 6 основни категории: бърбън, ръжено, малцово, пшенично, царевично, блендед. Като отделна категория сочат и “Тенеси уиски” – бърбън, произведен в щата Тенеси, където има 3-ма производители. Но дестилатът отговаря на изискванията за бърбън (виж ги по-горе). “Тенеси уиски” не е признато в американски закони и регулации за отделен вид уиски. NAFTA (Североамериканският договор за свободна търговия) определя „Тенеси уиски“ като Straight Bourbon Whiskey, законно произведено в Тенеси.
                При останалите видове изискванията са следните:
                За ръжено уиски – да е произведено от зърнена каша, която съдържа най-малко 51% ръж. За ръжено малцово уиски изискването е 51% малцирана ръж.
                За малцово уиски – да е произведено от зърнена каша с най-малко 51% малциран ечемик.
                За пшенично уиски – от зърнена каша с най-малко 51% пшеница.
                За царевично уиски – от зърнена каша с най-малко 80% царевица (ако царевицата е под 79%, влиза в категория бърбън).
                За бърбън – от зърнена каша с минимум 51% царевица, но не повече от 79% (виж подробно в Bourbon whiskey по-горе).
                За всички изредени видове важи изискването да се дестилират до не повече от 80% алкохол (160 proof). Забранено е добавянето на оцветители, карамел, ароматизатори. Изключение за алкохолното съдържание и за оцветителите се прави само за уиски от вида “блендед”, за което се допуска при смесването и по-високоалкохолен спирт, също и оцветител. Но за блендед уиски минимум 20% от състава му трябва да е дестилат, отговарящ на изискванията за американско уиски straight (чисто – виж го по-долу).
                Всички изредени видове трябва да отлежават в нови дъбови бъчви, обгорени отвътре. Няма изискване за минимален срок. Обикновено масовите бърбъни и уискита са отлежавали не повече от 3 месеца. За царевичното уиски няма изискване за отлежаване въобще, също и за алкохолния градус при дестилацията (тоест може да бъде и 96% алкохол).
                Американско уиски за експорт може да не покрива изредените изисквания, които са за американския пазар, а да спазва местните изисквания на страната, за която се изнася. Това е важно за страни като България, където няма много специфични изисквания за уиски или бърбън, освен изискване за алкохолен градус.
            </p>
        </article>


    </div>

</main>
</body>
</html>