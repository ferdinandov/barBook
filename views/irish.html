
<!DOCTYPE html>
<html lang="en">
<head>
    <meta charset="UTF-8">
    <title>Irish Whiskey</title>
    <link rel="stylesheet" href="../styles/article.css">
</head>
<body>
<main>
    <section>
        <article >
            <h1> Irish whiskey – Ирландско уиски</h1>

            <p> <img src="../images/irish1.jpg" alt="whiskey glass">
                Ирландското уиски се изписва whiskey, с една буква разлика от шотландското whisky (виж повече тук). Съперничеството между двата вида продължава около 6 века, но днес ирландкото заема много скромен дял на световния пазар, в сравнение с шотландското. Принципните разлики при ирландското уиски са, че малцът не се опушва с торф. Малцираният ечемик се изсушава обикновено с въглища или дори с торф, но пушекът не се допуска до зърното. Затова в ирландското отсъства торфеният и димен аромат и вкус, а преобладава ечемиченият (малцовият). (Изключение е марката Connemara, което е торфено). Друга особеност е, че при ирландското не целият ечемик, който се използва като суровина за уиски, е малциран. Малцът е смесен с немалциран ечемик. Още една разлика, която обикновено се изтъква, е, че ирландското е тройно дестилирано, а шотландското – двойно. Но това е относително, защото и в Шотландия в някои дестилационни има тройна дестилация, а на повечето казаните за дестлиране са свързани в особена система и преваряването е многократно. От друга страна и в Ирландия има изключения от тройното дестилиране.
                Ирландските казани за дестилация по традиция са по-големи от шотландските. В съвременните ирландски уискита се използва смес от дестилати от традиционни казани и от високи колони за дестилация. Стандартното ирландско уиски е бленд от малцови и зърнени дестилати. Ирландците изтъкват, че шотландците наблягат на “блендирането” (blending), получават вкуса от смесване на дестилати, докато те наблягали на технологията и процеса на дестилация, за вкуса и аромата.
                Националните регулации за ирландско уиски (признати и международно), са подобни на шотландските: да е дестилирано и отлежало в Ирландия; да е дестилирано до не повече от 94,8% алкохолно съдържание; да е дестилирано от зърнена каша, със съдържане на малц и естествени суровини; да е отлежало най-малко 3 години. И ирландските дестилати като шотландските отлежават в употребявани бъчви от шери, бърбън и др.<img class="right" src="../images/irish2.jpg" alt="whiskey glass">
                Изискванията за “бленд” са същите, в регулациите няма обособени изисквания за single malt и single grain.
                Но има специфичен вид ирландско уиски – Pot Still Irish Whiskey, сварено само в традиционни казани за дестилация, в по-малки партиди, без смесване с дестилати от високи дестилационни колони. За него се използва суровина или само от малц, или смес от покълнал и непокълнал ечемик.
                В Ирландия е имало към 2000 дестилационни за уиски през последните 150 години, повечето от които незаконни, но постепенно са закрити (най-много при Сухия режим в САЩ след 1919 г.). Днес са уедрени и са останали само 4 големи дестилационни (за сравнение в Шотландия са около 120 по-големи). В Ирландия е практика различни марки, включително независими, да се произвеждат (“на ишлеме”) в една и съща дестилационна. Четирите големи в Ирландия са:
                Old Bushmills Distillery, където се произвежда едноименното уиски, в различните му разновидности;
                New Midleton Distillery, където се произвеждат Jamesons, Powers, Paddy, Midleton, Redbreast и др., плюс независимата марка Green Spot;
                Cooley Distillery, където се произвежда Connemara, Michael Collins, Tyrconnell и др.;
                Kilbeggan Distillery, отворена отново през 2007 г., досега пускала само проби от с отлежали по 2-3 години дестилати.
                Най-популярното у нас ирландско уиски Tullamore Dew (“Тюламор Дю”), е независима марка, която се произвежда в Cork Distillers Co., част от New Midleton Distillery. След “Джеймисън” (Jameson), Tullamore Dew e второто най-продавано ирландско уиски по света.
            </p>
        </article>
        <aside class="top">
            <ul>
                <li><a href="home.html">home</a></li>
                <li><a href="../views/whiskey.html">Whyskey</a>
                <li><a href="../views/scotch.html">Scotch</a></li>
                <li><a href="../views/irish.html">Irish</a></li>
                <li><a href="../views/malt.html">Malt</a></li>
                <li><a href="../views/bourbon.html">Bourbon</a></li>
                <li><a href="#">Vodka</a></li>
                <li><a href="#">Gin</a></li>
                <li><a href="#">Rum</a></li>
                <li><a href="#">Tequila</a></li>
                <li><a href="#">Coktails</a></li>

            </ul>

        </aside>

    </section>

</main>
</body>
</html>